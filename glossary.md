# Glossary

| Term in Finnish                                        | Translation in English                     | Description in Finnish |
|--------------------------------------------------------|--------------------------------------------|------------------------|
| Ajanvaraus- ja palvelunhallintaratkaisu                | Booking and service guidance system        | Järjestelmä, jonka oletetaan ottavan vastaan luokitellun tiedon palveluntarpeesta ja tarjoavan asiakkaalle tarpeeseen perustuvaa palveluohjausta kansalliseen palveluhakemistoon perustuen sekä sähköistä ajanvarausta, jos palveluyksiköllä on käytössä kansallinen ajanvaraus- ja palvelunhallintaratkaisu tai muuta sähköistä asiointipalvelua, jos palveluyksiköllä on niitä käytettävissä. |
| Ammattilainen                                          | Professional                               | Terveydenhuollossa toimiva henkilö, joka on laillistettu, luvan saanut tai nimikesuojattu ammattihenkilö ja joka oikeutettu toimimaan asianomaisessa ammatissa ja käyttämään asianomaista ammattinimikettä. (Laki terveydenhuollon ammattihenkilöistä 1200/2007. ) Sosiaalipalveluiden osalta samanlaista virallista määritelmää ei ole vielä tällä hetkellä olemassa, mutta sosiaalipalveluiden osalta tarkoitetaan sosiaalityön ammattilaisia. |
| Asiakas                                                | Customer                                   | Asiakas on palvelun käyttäjä, jolla on asiointisuhde sosiaali tai terveydenhuollon organisaatioon. Asiakkaalla tarkoitetaan sosiaalihuoltoa hakevaa tai käyttävää henkilöä. (Laki sosiaalihuollon asiakkaan asemasta ja oikeuksista 812/2000.) Terveydenhuollossa asiakkaasta käytetään termiä potilas. Potilas-termin käyttö ei edellytä käyntiä sairauden perusteella. (HILMO Sosiaalihuollon ja terveydenhuollon hoitoilmoitus. Määrittely ja ohjeistus 2013.) Terveydenhuollossa etenkin erilaisten avopalvelujen käyttäjistä käytetään kuitenkin yleisesti potilaan sijasta käsitettä asiakas. Hoitosuhde halutaan nähdä kumppanuutena asiakkaan ja hoitavan henkilön välillä, tällä tavoitellaan perinteisen potilaan roolin muuttamista tasavertaisemmaksi ja osallistuvammaksi.) Tässä hankkeessa on yhteisesti sovittu käytettävän nimitystä Asiakas kun viitataan sosiaali – ja terveydenhuollon sähköisen palvelun käyttäjään. |
| Big data                                               | Big data                                   | Erittäin suurten, järjestelemättömien, jatkuvasti lisääntyvien tietomassojen keräämistä, säilyttämistä, jakamista, etsimistä, analysointia sekä esittämistä tilastotiedettä ja tietotekniikkaa hyödyntäen. |
| EHR                                                    | Electronic Health Record                   | Viitataan yleisesti sähköisiin potilastietojärjestelmiin. |
| Elintapa                                               | Life Style                                 | Tupakointi, ruokatottumukset, alkoholinkäyttö ja liikunta yhdessä. |
| Elämäntapa                                             | lifestyle                                  | Yksilölle tai yhteisölle tunnusomainen tapa elää tai toimia. Elintapaa laajempi käsite |
| Esitiedot                                              | Patient history / anamnesis                | Asiakkaan kirjaamia ja siihen eri järjestelmistä haettuja (esim. EHR ja PHR), kansalaisen vahvistamia tietoja, joita hän on antanut luvan ammattilaisen käyttää. |
| Hoidontarpeen arviointi                                | Assessment of Care Needs                   | Yleiskäsite, jota käytetään siitä vuorovaikutustapahtumasta, jossa hoitotyöntekijä arvioi potilaan tarvitsemaa hoitoa ja hoidon kiireellisyyttä (puhelin)-haastattelun perusteella. Kyse ei ole lääketieteelliseen tutkimukseen perustuvasta taudinmäärityksestä ja hoitotarpeen arvioinnista. (Sosiaali- ja terveysministeriön raportteja ja muistioita 2014:27.) |
| Hoitosuhde                                             | patient care relationship                  | Asiakkaan ja hoitavan henkilön välinen toiminnallinen suhde, joka tähtää asiakkaan sairauden hoitamiseen tai terveydentilan parantamiseen. Yleisesti ja erityisesti Omahoidon ja digitaalisten arvopalvelut -määrittelyprojektin kohdalla hoitosuhde halutaan nähdä kumppanuutena asiakkaan ja hoitavan henkilön välillä, jolla tavoitellaan perinteisen potilaan roolin muuttamista tasavertaisemmaksi ja osallistuvammaksi ammattilaisten työn suhteen. |
| Hyvinvointi                                            | Welfare                                    | Ihmisen fyysistä, psyykkistä ja sosiaalista hyvää oloa. Hyvinvointi syntyy ihmisen itsensä, hänen läheistensä, elinympäristönsä ja palvelujärjestelmän toiminnan sekä yhteiskuntapolitiikan tuloksena. Hyvinvoinnin keskeisimpiä osia ovat terveyden ja toimintakyvyn ohella ihmissuhteet, mielekäs tekeminen, asuminen ja muu elinympäristö, toimeentulo ja turvallisuus. Hyvinvointiin kuuluu sekä objektiivisesti mitattavia asioita että subjektiivisia arvostuksia ja kokemuksia. http://www.thl.fi/fi/tutkimus-ja-asiantuntijatyo/tyokalut/iakkaiden-neuvontapalvelut-ja-hyvinvointia-edistavat-kotikaynnit/lait-suositukset-kirjallisuus-kasitteet/kasitteet |
| Hyvinvoinnin arvio                                     | Welfare Check                              | Tapahtumasarja, jossa yksilön sähköisesti antamat tiedot hänen tilanteestaan, hyvinvoinnista ja toimintakyvystä sekä palvelutarpeestaan arvioidaan automaattisesti hyödyntäen yhteisesti sovittuja parhaita käytäntöjä sekä laissa määriteltyjä palveluiden saamisen edellytyksiä, kriteereitä. Arvion lopputuloksena yksilö saa itsepalveluohjeita ja / tai palveluohjausta sekä arvion oikeudesta saada tiettyjä palveluja. |
| Hyvinvointisuunnitelma                                 | Care Plan                                  | Kirjallinen nimettyä henkilöä varten suunniteltu terveyden-, hoidon ja palvelun suunnitelma. |
| Hyvinvointitarkastus                                   | Health and Welfare Check                   | Yksilö täyttää itsenäisesti sähköisen palvelun ohjaamana kyselyn hyvinvointinsa tilasta. Palvelu kartoittaa vastaajan terveyden, hyvinvoinnin ja toimintakyvyn tilannetta. Yksilö saa kyselyn pohjalta tietokoneohjelman laatiman palautteen elin- ja elämäntapojensa vaikutuksesta hyvinvointiinsa sekä esimerkiksi tarkempaa riskiarviota, hyvinvoinnin arviota, ehdotuksia elin – ja elämäntapamuutoksista, erilaisia arjenhallinnan työkaluja tai toimintaohjeita – ja suosituksia. Analyysissä ja ohjauksessa hyödynnetään lääketieteellisen/ hyvinvointitietämyksen moottoria. |
| Hyvinvointitietämyksen moottori                        | Rule engine for Welfare information        | Hyvinvointi tietämyksen moottori on sähköinen tietovaranto, joka perustuu sosiaalihuollossa Suomessa yhteisesti sovittuihin hyviin käytäntöihin tai Suomen laissa määriteltyihin kriteereihin palvelun saamisesta sekä niiden sovellusohjeisiin. |
| Hyvinvointivalmennus                                   | Welfare Coaching                           | Hyvinvointivalmennus on toimintatapa, jossa yhdistetään hoito-, lääke- ja sosiaalitieteen rinnalle käyttäytymistieteellisiä keinoja yksilön motivoimiseksi itse- ja omahoitoon. Hyvinvointivalmennus voi perustua hyvinvointitarkastuksen tuloksiin mutta sitä voi käyttää myös itsenäisenä työkaluna. Hyvinvointivalmennus käsittää myös hyvinvoinnin- ja toimintakyvyn ylläpitämiseen tarkoitetut arjenhallinnan työkalut. Käyttäjälle tarjotaan vaihtoehtoja eri teemoista hyvinvoinnin alueella. Tarkoituksena on ennaltaehkäistä hyvinvoinnin ongelmia tukemalla yksilön elin-tai elämänmuutoksia niiltä osin, joilla hänellä on kohonnut riski; tai tukea pitkäaikaissairauksia sairastavien tai pitkäaikaisista hyvinvoinnin ongelmista kärsivien omaehtoista hoitoa. |
| Integraatio                                            | Integration                                | Integraatiolla tarkoitetaan kahden erillisen yhdistämistä tai keräämistä yhdeksi kokonaisuudeksi. |
| Itsearviointityökalu                                   | Tool for Self-assesment                    | Testin muodossa oleva, käyttäjänsä omasta toiminnastaan tai olosuhteistaan tekemä arvio, jonka ensisijaisena tarkoituksena on mahdollistaa asiakkaan omatoiminen tilannearvio. Annetun tiedon perusteella käyttäjälle kyetään tarjoamaan hänen tilanteeseensa sopivaa relevanttia tietosisältöä ja jatkotoimenpiteitä. Lopputulos ei siis ole käyttäjän yksityiskohtainen diagnoosi, vaan polkumaisen tiedon tarjoamisen mahdollistaja ja tarvittaessa alueelliseen asiointiprosessiin ohjaaja. (Solita 2014: Yleinen sosiaali- ja terveystieto sekä avuntarpeen Itsearviointimenetelmät– Omahoitopolut.) |
| Itsehoito                                              | Self-care                                  | Ilman ammattihenkilön apua potilaan tilanteeseensa itse suunnittelemaa hoitoa. (Routasalo – Pitkälä v.2009). |
| Kansalainen                                            | Citizen                                    | Palvelun käyttäjä, jolla ei ole asiointisuhdetta sote-organisaatioon arvioitavien oireiden, hyvinvoinnin tai toimintakyvyn ominaisuuksiin liittyen. Tässä hankkeessa on yhteisesti sovittu käytettävän nimitystä Kansalainen kun palvelua käytetään itsehoitona ja itsepalveluna. |
| Käyttäjä                                               | User                                       | Käyttäjä on yleisnimitys Palvelua käyttävälle henkilölle. Käyttäjä voi olla Kansalainen, Asiakas, Ammattilainen, Puolesta asioiva omainen tai muu luonnollinen henkilö, jolla on roolinsa puolesta oikeus käyttää Palvelua. |
| Kansallinen sosiaalitoimen asiakirja-arkisto (Kansa)   | Kanta services in social welfare           | Sosiaalihuollon tarpeisiin kohdennettuKanta-palveluja vastaava valtakunnallinentietojärjestelmäpalvelu. Keskeisenä tietovarantona toimii Kanta-arkistoa vastaava sosiaalihuollon asiakastietovaranto (Kansa). Kansa-palvelu on rakenteilla ja suunnitelmien mukaisesti I-vaihe valmistuu vuoden 2018 alussa. Kansa-palvelua varten ollaan uudistamassa Lakia sosiaali- ja terveydenhuollon asiakastietojen sähköisestä käsittelystä 9.2.2007/159. |
| Kansallinen terveysarkisto (Kanta)                     | Patient Data Repository (Kanta)            | Yhteinen nimitys terveydenhuollon valtakunnalliselle sähköiselle potilastiedon arkistolle (kansallinen potilasarkisto, eArkisto). Kansallinen terveysarkisto sisältää kansalaisille tarkoitetun sähköisen palvelun (Omakanta) jolla kansalainen voi katsella kansallisessa terveysarkistossa olevia omia tietojaanja ammattilaisille tarkoitetun sähköisen palvelun eli potilaan tiedonhallintapalvelu (potilastiedon arkisto). Sisältää myös Reseptikeskuksen sekä lääketietokannan. |
| Lääketieteellisen tietämyksen moottori / Tietämyskanta | Rule engine for Medical information        | Sähköinen, näyttöön perustuvan lääketieteellisen tiedon tietovaranto, joka tekee päätelmiä määriteltyjen, strukturoitujen oireiden tai numeeristen mittaustulosten perusteella. Päätelmien taustalla oleva lääketieteellinen tieto pohjautuu kriittisesti arvioituun tieteelliseen näyttöön. |
| Oirearvio                                              | Symptom Check                              | Tapahtumasarja, jossa yksilön tietokoneella/mobiililaitteella tai muulla välineellä antamat tiedot kokemistaan oireista ja mahdollisesti jo esiintyvistä sairauksista yhdistetään ajantasaisimpaan, käytettävissä olevaan lääketieteelliseen tietoon. Annettujen tietojen perusteella tietokoneohjelma tekee oirearvion. Sähköisen oirearvion lopputuloksena yksilö saa toimintasuosituksen, itsehoito-ohjeita, ja/tai palveluohjausta. |
| Omahoito                                               | Self-care                                  | Omahoito on potilaan itsensä toteuttamaa, ammattihenkilön kanssa yhdessä suunnittelemaa ja kulloiseenkin tilanteeseen parhaiten sopivaa näyttöön perustuvaa hoitoa. Omahoito eroaa Itsehoidosta siinä, että Itsehoidossa potilas hakee ja toteuttaa omaa hoitoaan ilman ammattihenkilön apua. (Routasalo – Pitkälä 2009.) |
| Omahoitopolut                                          | Online Service for Citizens                | Vuoden 2015 aikana valmistunut THL:n palvelusivusto, joka tarjoaa kansalaiselle luotettavan sosiaali- ja terveysalan tiedon yhdistettynä itsearviointityökaluihin. Omahoitopolkujen keskeisenä tavoitteena on, että niiden avulla kansalaiset ottavat nykyistä paremmin vastuuta omasta terveydestään ja aktivoituvat ennalta ehkäisevään toimintaan. Omahoitopolut kohdennetaan ensisijaisesti kansalaisille, joiden ongelmien ennaltaehkäisystä saavutetaan suurimmat vaikutukset ja hyödyt. Itsearviointityökalun pohjalta omahoitopolun käyttäjälle tarjotaan räätälöityjä tietoja ja työkaluja oman terveystilanteen kohentamiseen, sekä tarvittaessa ohjausta alueellisiin palveluihin. Omahoitopoluilla tavoitellaan selkeää ohjausvaikutusta, ja käyttäjää esimerkiksi aktivoidaan omassa asiassaan eteenpäin tai hänet voidaan ohjata alueellisiin asiointiprosesseihin. (Solita 2014: Yleinen sosiaali- ja terveystieto sekä avuntarpeen itsearviointimenetelmät– Omahoitopolut.) |
| Omakannan omatietovaranto                              | National PHR                               | Omakanta on KELAN ylläpitämä kansalaispalvelu, jossa kansalainen voi nähdä omia tietoja Kanta-arkistosta ja Reseptikeskuksesta. Kansalainen voi myös hallita suostumuksia ja kieltoja Omakannassa. Omatietovaranto on vuoden 2017 aikana käyttöönotettava Omakannan laajennus, johon kansalainen voi tallentaa omia hyvinvointitietojaan ja antaa niitä edelleen ammattilaisten käyttöön suostumuksiin perustuen. Omatietovaranto käyttää HL7 FHIR-rajapintoja ja tietorakenteita. |
| Palveluohjaus                                          | Service Counselling                        | Toimintatapa, jossa luodaan kokonaisnäkemys ja ohjataan asiakasta niihin palveluihin, jotka saattavat edesauttaa asiakkaan omaa hyvinvointia. Palveluohjauksessa asiakas on keskiössä ja palvelut rakentuvat asiakkaan arkea vahvistaviksi hänen tarpeiden perusteella. |
| Palvelutarpeen arvio                                   | Self-assesment for need of social services | Palvelutarpeen arviossa selvitetään henkilön tilapäisen, toistuvan tai pitkäaikaisen palvelun/tuen tarve. Palvelutarpeen arvio sisältää: 1) yhteenvedon asiakkaan tilanteesta sekä sosiaalipalvelujen ja erityisen tuen tarpeesta; 2) sosiaalihuollon ammattihenkilön johtopäätökset asiakkuuden edellytyksistä; 3) asiakkaan mielipiteen ja näkemyksen palvelutarpeestaan ellei palvelutarpeen arvioimiseen yhteistyössä asiakkaan kanssa ole ilmeistä estettä; 4) asiakkaan ja sosiaalihuollon ammattihenkilön arvion omatyöntekijän tarpeesta. |
| PHR                                                    | Patient Health Record                      | Käyttäjän henkilökohtaisten terveystietojen tallennuspaikka (terveyskansio, -taltio, -tasku.) Tässä hankinnassa PHR on aina Kanta-palveluihin kuuluva Omakannan omatietovaranto. |
| Potilas                                                | Patient                                    | Potilaalla tarkoitetaan terveyden- tai sairaanhoitopalveluja käyttävää tai muuten niiden kohteena olevaa henkilöä. (Laki potilaan asemasta ja oikeuksista 785/1992). Terveydenhuollossa asiakkaasta käytetään termiä potilas. Potilas-termin käyttö ei edellytä käyntiä sairauden perusteella. (HILMO Sosiaalihuollon ja terveydenhuollon hoitoilmoitus. Määrittely ja ohjeistus 2013.) |
| Potilastietojärjestelmä                                | Electronic Health Record System            | Potilastietojen tallentamiseen ja käsittelyyn tarkoitettu tietojärjestelmä, (EHR electronic health record). Tässä dokumentissa käsite sisältää myös sosiaalihuollon sähköiset asiakastietojärjestelmät, jotka sisältävät asiakkaan hoitoon osallistuneiden ammattilaisten kirjaaman dokumentaation asiakkaan tilanteesta, palvelutapahtumista ja suunnitelmista sosiaalihuollon osalta. |
| Prosessimoottori                                       | Process Engine                             | Konfiguroitava teknologia, joka ohjaa prosesseja/bisneslogiikkaa. Teknologia, jolla toteutetaan palveluiden logiikka. |
| Sähköinen oirearviointi                                | Electronic Symptom Checker                 | Ks. oirearvio. |
| Sähköinen potilaskertomus                              | Electronic Health Record                   | (Engl. Electronic Health Record, EHR) on potilaan hoitoon osallistuneiden ammattilaisten kirjaama dokumentaatio terveydentilasta, potilaan saamasta ja suunnitellusta hoidosta, joka sisältää myös muita potilaan hoidossa tarvittavia tietoja. (VAKAVA-projekti 2014). Sähköinen potilaskertomus on teknisesti perinteisesti osa Potilastietojärjestelmien toimintaa. |
| Sähköinen hyvinvointitarkastus                         | Electorinic Welfare                        | Ks. hyvinvointitarkastus |
| Sähköinen hyvinvointivalmennus                         | Electronic Welfare Coaching                | Ks. hyvinvointivalmennus |
| Terveyskansio                                          | Health File                                | Ks. terveystaltio |
| Terveystaltio                                          | Health FIle                                | (engl. Personal Health Record, PHR) on henkilökohtainen tietovarasto, johon yksilö voi tallentaa terveyteensä, hyvinvointiinsa ja sen hoitamiseen/ ylläpitoon liittyviä tietoja, esim. tekemänsä sähköisen hyvinvointitarkastuksen tulokset. Käyttäjä hallitsee taltiotaan ja voi sen avulla tarjota tallentamiaan terveystietoja soveltuvin osin muiden tiedontarvitsijoiden käyttöön. Erilaiset sähköiset palvelut ja sovellukset voivat hyödyntää, käyttäjän niin halutessa, tietovarastoon tallennettua tietoa ja tallentaa tietoja sinne. (Seppälä –Nykänen 2014.) Tässä hankkeessa on yhteisesti sovittu käytettävän nimitystä PHR kun viitataan käyttäjän henkilökohtaisten hyvinvointietojen tallennuspaikkaan (terveyskansio, -taltio, -tasku.) Terveystaltioon tallennettujen tietojen siirtäminen ja hyödyntäminen edellyttää tietojen tallennusta rakenteisesti kansallisia ja kansainvälisiä koodistoja ja luokituksia käyttäen sekä tietojen analysointia siten, että olennainen tieto saadaan selkeästi. |
| Terveystasku                                           | Health FIle                                | Ks. terveystaltio |
| Tiedon lähde                                           | Data source                                | THL:n Tiedon lähde koodistoa käytetään tietojen tallennuksessa kuten rakenteisen kirjaamisen oppaassa on kuvattu . Tiedon lähde tallennetaan sekä PHR- että EHR-tietoihin. |
| Tilaaja                                                | Orderer                                    | Hankintadokumentaatiossa käytetään Asiakkaasta, joka viittaa organisaatioon, myös synonyymia Tilaaja. |
| Tunnistautuminen                                       | Authentication                             | Tarkoittaa vahvaa tunnistautumista verkkopankkitunnuksin tai mobiilivarmennetta käyttäen. |
| MVP                                                    | Minimum Viable Product                     | Minimituote, eli pienin sovelluksen osa jota voidaan testata käyttäjillä. |
| Mocci                                                  | Mockup                                     | Mock-up eli loogisesti vastaava mallinnus palvelusta tai toiminnallisuudesta. |
| VTI                                                    | UTI                                        | Virtsatieinfektio |
| GDM                                                    |                                            | Gestaatiodiabetes |
| STH                                                    |                                            | Suunterveydenhuolto |
| SHL                                                    |                                            | Sosiaalihuoltolaki |
| HTA                                                    |                                            | Hoidontarpeenarvio |
| MTP                                                    |                                            | Mielenterveys- ja päihdepalvelut |
| Alfa                                                   |                                            | Sovellus olemassa, mutta toiminnallisuudet muuttuvat |
| Beta                                                   |                                            | Sovellus olemassa, toiminnallisuudet lukittu, mutta virheitä etsitään |
| Hoitopolku                                             |                                            | asiakkaan / potilaan prosessi, joka sisältää kaikki vaiheet ja palveluun / hoitoon osallistuvien henkilöt ja heidän tehtävät sekä toiminnallisuudet, joita prosessista tulee löytyä |
| Käyttäjätarina                                         | user story                                 | yksi toiminnallinen vaatimus, jota järjestelmän on tuettava (vastaa kysymyksiin kuka, mitä ja miksi) |
